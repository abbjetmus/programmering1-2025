# Programmering 1 - 2025

Välkommen till kursen Programmering 1 på Hitachigymnasiet 2025. Under kursens gång kommer vi gå igenom många tekniker och roliga projekt. Dels kommer vi lära oss programmera mot webben, de tre språken som används för att programmera mot webben är HTML/CSS/JavaScript. Även om teknikerna oftast används mot webben så går det bygga alla typer av applikationer med dessa.

När vi lärt oss grunderna kommer vi lära oss hur man bygger mer avancerade applikationer med javascript-ramverket som t.ex. Vue.js.

Vi kommer även lära oss hur man kommunicerar med webbtjänster genom HTTP-protokollet och databaser i form av Firebase.

Dessa tekniker kommer vi applicera på olika projekt som till exempel bygga en uppkopplad termometer eller ett växthus.

För att styra det vi bygger använder v oss av en mikrokontroller som heter ESP8266 och olika sensor som vill kopplar till denna.

Programmeringen av ESP8266 sker i Arduino IDE och i programmeringsspråket C++.

Projekten är i samarbete med andra teknikkurser.

![alt text](https://cdn.bamahadigital.com/q:i/r:1/wp:1/w:372/u:https://bamahadigital.com/wp-content/uploads/2021/03/wa2.png "Web Anatomy")

## HTML

Kort så är **HTML** en webbsidas struktur och innehåll på samma sett som vårt skelett är för kroppen.

## CSS

**CSS** Är det som ger en webbsida utseende och design i form av färger och positionering. På samma sätt som huden, färgen och kläderna på människan.

## JavaScript

**JavaScript** är det som ger funktionalitet till en webbsida, att något ska hända när man klickar på en knapp osv. Motsvarande för människokroppen är nervsystemet och härnan som tillsammans får kroppen att röra på sig.

## ESP8266

**ESP8266** är en mikrokontroller med inbyggd Wi-Fi som vi använder för att bygga uppkopplade projekt. Den kan läsa sensorer, styra komponenter och kommunicera med internet för att skicka data till databaser eller ta emot kommandon från webbapplikationer.

## C++

**C++** är programmeringsspråket vi använder för att programmera ESP8266-mikrokontrollern. Det är ett kraftfullt språk som låter oss styra hårdvaran direkt och skapa effektiv kod för våra IoT-projekt.

## Git & Github

**Git** är ett versionshanteringssystem som hjälper oss spåra ändringar i vår kod, medan **GitHub** är en plattform där vi kan lagra och dela våra projekt online. Tillsammans gör de det möjligt att samarbeta, säkerhetskopiera kod och hålla ordning på olika versioner av våra projekt.

## Undervisningens form:

Undervisningen kommer bestå av lärarledda genomgångar av olika koncept i kombination med övningar och en utbildningsserie på Youtube. Samt labbar för att bygga hårdvaran.

För att tidigt bli van med Git, Github och Github Classroom så kommer ni ladda upp och versionhantera alla övningar som ni gör. 
